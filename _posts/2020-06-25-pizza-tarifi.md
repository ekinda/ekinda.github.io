---
layout: post
title: Pratik Pizza Tarifi
date: 2020-06-25 08:00:00 +3000
categories:
- Cooking
---

![pizza_1.jpg](https://raw.githubusercontent.com/ekinda/ekinda.github.io/master/photos/pizza_1.jpg)

Geçen yaptığım bir pizza tarifini paylaşmak istiyorum. Bir iki nokta dışında çok bir orijinalliği olmasa da, pratik olması ve Türkiye'de kolay erişilebilen malzemelerle yapılması açısından bence çok iyi bir tarif oldu.

Öncelikle kaşarla gayet güzel oluyor, mozarelleya çok para vermenin bir anlamı yok bence. Mozarellamsı peynir topçukları çok kalitesiz, hiç denemeyin.

Domates sosu için de Tat'ın hazır domates püresi var 200 g'lık, ucuz ve pratik. Taze fesleğen bulmak Türkiye'de biraz zor, onun yerine hazır pesto sosu kullandım, sosa güzel bir aroma ve yoğunluk kattı.

Hamur tarifinin aslı da [burda](https://www.bbcgoodfood.com/recipes/pizza-margherita-4-easy-steps).

## Malzemeler

3 orta boy pizza için. 2-3 kişilik. 1-1 buçuk saatte yapılıyor (ekstra malzemelere bağlı).

Hamur

- 300 g beyaz un
- 200 ml ılık su
- 1 tatlı kaşığı instant maya
- 1 tatlı kaşığı tuz
- 1 yemek kaşığı zeytinyağı

Domates Sosu

- 200 g domates püresi
- 2 diş sarımsak
- 2 yemek kaşığı zeytinyağı
- 1-2 çay kaşığı pesto sosu*
- 1-2 çay kaşığı domates salçası*
- 1 çay kaşığı tuz
- 1 çay kaşığı şeker
- Karabiber
- Kekik
- Fesleğen*

Üzerine

- ~250 g rendelenmiş taze kaşar
- Ekstralar: Karamelize soğan, mantar, mısır, siyah zeytin, biber...


## Tarif

Hamur

1. Büyük kap + un + maya + tuz
2. Karıştır ve ortasını çukurlaştır
3. Ilık su + zeytinyağı
4. Karıştır ve yoğur
5. Üzerini ört
6. Fırını fanlı 250 °C'ye ayarla

Sos

1. Tencere + zeytinyağı
2. Sarımsak kavur
3. Kalan her şeyi koy
4. Kısık ateşte ~15 dk pişir

Açma, birleştirme ve pişirme

1. Hamuru üçe böl, tepsinin içinde aç
2. Çatalla şişen yerlerin havasını al
3. Sosu koy ve kaşığın arkasıyla yay
4. Peynir koy
5. Diğer malzemeleri koy
6. 250 °C'de 9 dk pişir
7. Zeytinyağı gezdir + karabiber ekle

## Notlar

- Hamuru elle açtım, güya daha iyi oluyormuş, ama merdaneyle çok fark etmez gibi geliyor bana. Denemek lazım.
- Çatalla hamurun havasını almak önemli, yoksa tepsiden yükselebiliyor, altı yumuşak kalıyor. İlk pizzada böyle oldu.
- Ekstra malzeme olarak siyah zeytin + karamelize soğan + sarı/kırmızı biber yakıştı. Etli denemedim ama koyacaksanız sucuk yerine jambon tavsiye ederim, sucuk pizza tadını bastırıyor.

![pizza_servis.jpg](https://raw.githubusercontent.com/ekinda/ekinda.github.io/master/photos/pizza_servis.jpg)

![pizza_4.jpg](https://raw.githubusercontent.com/ekinda/ekinda.github.io/master/photos/pizza_4.jpg) ![pizza_3.jpg](https://raw.githubusercontent.com/ekinda/ekinda.github.io/master/photos/pizza_3.jpg)
